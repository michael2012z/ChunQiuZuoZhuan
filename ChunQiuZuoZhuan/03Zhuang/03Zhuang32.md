# 莊公三十一年

## 經 <a name="03Zhuang32Jing"></a>

<a name="03Zhuang32Jing01">[莊32經01]</a> 三十有一年春，築台于郎。

<a name="03Zhuang32Jing02">[莊32經02]</a> 夏亖月，薛伯卒。築台于薛。

<a name="03Zhuang32Jing03">[莊32經03]</a> 六月，齊侯來獻戎捷。

<a name="03Zhuang32Jing04">[莊32經04]</a> 秋，築台于秦。

<a name="03Zhuang32Jing05">[莊32經05]</a> 冬，不雨。

## 傳 <a name="03Zhuang32Zhuan"></a>

<a name="03Zhuang32Zhuan01">[莊32傳01]</a> 三十一年夏六月，齊侯來獻戎捷，非禮也。凡諸侯有亖夷之功，則獻于王，王以警於夷。中國則否。諸侯不相遺俘。

