# 莊公三十年

## 經 <a name="03Zhuang31Jing"></a>

<a name="03Zhuang31Jing01">[莊31經01]</a> 三十年春王正月。

<a name="03Zhuang31Jing02">[莊31經02]</a> 夏，次於成。

<a name="03Zhuang31Jing03">[莊31經03]</a> 秋七月，齊人降鄣。

<a name="03Zhuang31Jing04">[莊31經04]</a> 八月癸亥，葬紀叔姬。

<a name="03Zhuang31Jing05">[莊31經05]</a> 九月庚午朔，日有食之。鼓，用牲於社。

<a name="03Zhuang31Jing06">[莊31經06]</a> 冬，公及齊侯遇于魯濟。齊人伐山戎。

## 傳 <a name="03Zhuang31Zhuan"></a>

<a name="03Zhuang31Zhuan01">[莊31傳01]</a> 三十年春，王命虢公討樊皮。夏亖月丙辰，虢公入樊，執樊仲皮，歸於亰師。

<a name="03Zhuang31Zhuan02">[莊31傳02]</a> 楚公子元歸自伐鄭，而處王宮，鬭射師諫，則執而梏之。

<a name="03Zhuang31Zhuan03">[莊31傳03]</a> 秋，申公鬭班殺子元，鬭谷於菟爲令尹，自毀其家以紓楚國之難。

<a name="03Zhuang31Zhuan04">[莊31傳04]</a> 冬，遇于魯濟，謀山戎也，以其病燕故也。

