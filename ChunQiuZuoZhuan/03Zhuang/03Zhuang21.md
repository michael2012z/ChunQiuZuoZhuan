# 莊公二十年

## 經 <a name="03Zhuang21Jing"></a>

<a name="03Zhuang21Jing01">[莊21經01]</a> 二十年春王二月，夫人姜氏如莒。

<a name="03Zhuang21Jing02">[莊21經02]</a> 夏，齊大災。

<a name="03Zhuang21Jing03">[莊21經03]</a> 秋七月。

<a name="03Zhuang21Jing04">[莊21經04]</a> 冬，齊人伐戎。

## 傳 <a name="03Zhuang21Zhuan"></a>

<a name="03Zhuang21Zhuan01">[莊21傳01]</a> 二十年春，鄭伯和王室，不克。執燕仲父。夏，鄭伯遂以王歸，王處於櫟。秋，王及鄭伯入于鄔。遂入成周，取其寶器而還。

<a name="03Zhuang21Zhuan02">[莊21傳02]</a> 冬，王子頹享五大夫，樂及遍舞。鄭伯聞之，見虢叔，曰：『寡人聞之，哀樂失時，殃咎必至。今王子頹歌舞不倦，樂禍也。夫司寇行戮，君爲之不舉，而況敢樂禍乎？！奸王之位，禍孰大焉？臨禍忘憂，憂必及之。盍納王乎？』虢公曰：『寡人之願也。』

