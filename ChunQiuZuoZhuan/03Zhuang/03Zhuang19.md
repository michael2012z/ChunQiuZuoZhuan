# 莊公十八年

## 經 <a name="03Zhuang19Jing"></a>

<a name="03Zhuang19Jing01">[莊19經01]</a> 十有八秂萅王三月，日有食之。

<a name="03Zhuang19Jing02">[莊19經02]</a> 夏，公追戎於濟西。

<a name="03Zhuang19Jing03">[莊19經03]</a> 秋，有蜮。

<a name="03Zhuang19Jing04">[莊19經04]</a> 冬十月。

## 傳 <a name="03Zhuang19Zhuan"></a>

<a name="03Zhuang19Zhuan01">[莊19傳01]</a> 十八秂萅，虢公、晉矦朝王，王饗醴，命之宥，皆賜玉五玨，馬亖[1]匹。非禮也。王命諸矦，名位不同，禮亦異數，不以禮假人。

<a name="03Zhuang19Zhuan02">[莊19傳02]</a> 虢公、晉矦、鄭伯使原莊公逆王后于陳。陳嬀歸於亰師，實惠後。

<a name="03Zhuang19Zhuan03">[莊19傳03]</a> 夏，公追戎於濟西。不言其來，諱之也。

<a name="03Zhuang19Zhuan04">[莊19傳04]</a> 秋，有蜮，爲災也。

<a name="03Zhuang19Zhuan05">[莊19傳05]</a> 初，楚武王克權，使鬭緡尹之。以叛，圍而殺之。遷權於那處，使閻敖尹之。及文王即位，與巴人伐申而驚其師。巴人叛楚而伐那處，取之，遂門于楚。閻敖遊湧而逸。楚子殺之，其族爲亂。冬，巴人因之以伐楚。

