# 莊公十七年

## 經 <a name="03Zhuang18Jing"></a>

<a name="03Zhuang18Jing01">[莊18經01]</a> 十有七年春，齊人執鄭詹。

<a name="03Zhuang18Jing02">[莊18經02]</a> 夏，齊人殲於遂。

<a name="03Zhuang18Jing03">[莊18經03]</a> 秋，鄭詹自齊逃來。

<a name="03Zhuang18Jing04">[莊18經04]</a> 冬，多麋。

## 傳 <a name="03Zhuang18Zhuan"></a>

<a name="03Zhuang18Zhuan01">[莊18傳01]</a> 十七年春，齊人執鄭詹，鄭不朝也。

<a name="03Zhuang18Zhuan02">[莊18傳02]</a> 夏，遂因氏、頜氏、工婁氏、須遂氏饗齊戍，醉而殺之，齊人殲焉。

