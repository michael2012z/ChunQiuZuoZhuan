# 莊公二年

## 經 <a name="03Zhuang02Jing"></a>

<a name="03Zhuang02Jing01">[莊02經01]</a> 二年春王二月，葬陳莊公。

<a name="03Zhuang02Jing02">[莊02經02]</a> 夏，公子慶父帥師伐于餘丘。

<a name="03Zhuang02Jing03">[莊02經03]</a> 秋七月，齊王姬卒。

<a name="03Zhuang02Jing04">[莊02經04]</a> 冬十有二月，夫人姜氏會齊侯於禚。乙酉，宋公馮卒。

## 傳 <a name="03Zhuang02Zhuan"></a>

<a name="03Zhuang02Zhuan01">[莊02傳01]</a> 二年冬，夫人姜氏會齊侯於禚。書，奸也。

