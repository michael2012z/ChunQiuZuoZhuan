# 莊公二十九年

## 經 <a name="03Zhuang30Jing"></a>

<a name="03Zhuang30Jing01">[莊30經01]</a> 二十有九年春，新延既。

<a name="03Zhuang30Jing02">[莊30經02]</a> 夏，鄭人侵許。

<a name="03Zhuang30Jing03">[莊30經03]</a> 秋，有蜚。

<a name="03Zhuang30Jing04">[莊30經04]</a> 冬十有二月，紀叔姬卒。城諸及防。

## 傳 <a name="03Zhuang30Zhuan"></a>

<a name="03Zhuang30Zhuan01">[莊30傳01]</a> 二十九年春，新作延廄。書，不時也。凡馬日中而出，日中而入。

<a name="03Zhuang30Zhuan02">[莊30傳02]</a> 夏，鄭人侵許。凡師有鐘鼓曰伐，無曰侵，輕曰襲。

<a name="03Zhuang30Zhuan03">[莊30傳03]</a> 秋，有蜚，爲災也。凡物不爲災不書。

<a name="03Zhuang30Zhuan04">[莊30傳04]</a> 冬十二月，城諸及防，書，時也。凡土功，龍見而畢務，戒事也。火見而致用，水昏正而栽，日至而畢。

<a name="03Zhuang30Zhuan05">[莊30傳05]</a> 樊皮叛王。

