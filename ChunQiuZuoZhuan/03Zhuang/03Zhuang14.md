# 莊公十三年

## 經 <a name="03Zhuang14Jing"></a>

<a name="03Zhuang14Jing01">[莊14經01]</a> 十有三年春，齊侯、宋人、陳人、蔡人、邾人會於北杏。

<a name="03Zhuang14Jing02">[莊14經02]</a> 夏六月，齊人滅遂。

<a name="03Zhuang14Jing03">[莊14經03]</a> 秋七月。

<a name="03Zhuang14Jing04">[莊14經04]</a> 冬，公會齊侯盟于柯。

## 傳 <a name="03Zhuang14Zhuan"></a>

<a name="03Zhuang14Zhuan01">[莊14傳01]</a> 十三年春，會於北杏，以平宋亂。遂人不至。

<a name="03Zhuang14Zhuan02">[莊14傳02]</a> 夏，齊人滅遂而戍之。

<a name="03Zhuang14Zhuan03">[莊14傳03]</a> 冬，盟于柯，始及齊平也。

<a name="03Zhuang14Zhuan04">[莊14傳04]</a> 宋人背北杏之會。

