# 定公十一年

## 經 <a name="11Ding11Jing"></a>

<a name="11Ding11Jing01">[定11經01]</a> 十有一年春．宋公之弟辰．及仲佗．石彄．公子地．自陳入于蕭以叛．

<a name="11Ding11Jing02">[定11經02]</a> 夏．四月．

<a name="11Ding11Jing03">[定11經03]</a> 秋．宋樂大心自曹入于蕭．

<a name="11Ding11Jing04">[定11經04]</a> 冬．及鄭平．叔還如鄭蒞盟．

## 傳 <a name="11Ding11Zhuan"></a>

<a name="11Ding11Zhuan01">[定11傳01]</a> 十一年春．宋公母弟辰．暨仲佗．石彄．公子地．入于蕭以叛．

<a name="11Ding11Zhuan02">[定11傳02]</a> 秋．樂大心從之．大為宋患．寵向魋故也．

<a name="11Ding11Zhuan03">[定11傳03]</a> 冬．及鄭平．始叛晉也．

