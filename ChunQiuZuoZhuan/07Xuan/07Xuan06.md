# 宣公六年

## 經 <a name="07Xuan06Jing"></a>

<a name="07Xuan06Jing01">[宣06經01]</a> 六年春．晉趙盾．衛孫免．侵陳．

<a name="07Xuan06Jing02">[宣06經02]</a> 夏．四月．

<a name="07Xuan06Jing03">[宣06經03]</a> 秋．八月．螽．

<a name="07Xuan06Jing04">[宣06經04]</a> 冬．十月．

## 傳 <a name="07Xuan06Zhuan"></a>

<a name="07Xuan06Zhuan01">[宣06傳01]</a> 六年春．晉衛侵陳．陳即楚故也．

<a name="07Xuan06Zhuan02">[宣06傳02]</a> 夏．定王使子服求后于齊．

<a name="07Xuan06Zhuan03">[宣06傳03]</a> 秋．赤狄伐晉．圍懷．及邢丘．晉侯欲伐之．中行桓子曰．使疾其民．以盈其貫．將可殪也．周書曰．殪戎殷．此類之謂也．

<a name="07Xuan06Zhuan04">[宣06傳04]</a> 冬．召桓公逆王后于齊．楚人伐鄭．取成而還．鄭公子曼滿．與王子伯廖語．欲為卿伯廖告人曰．無德而貪．其在周易豐之離．弗過之矣．間一歲．鄭人殺之．

