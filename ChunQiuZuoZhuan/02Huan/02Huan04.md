# 桓公四年

## 經 <a name="02Huan04Jing"></a>

<a name="02Huan04Jing01">[桓04經01]</a> 四年，春，正月，公狩于郎。

<a name="02Huan04Jing02">[桓04經02]</a> 夏，天王使宰渠伯糾來聘。

## 傳 <a name="02Huan04Zhuan"></a>

<a name="02Huan04Zhuan01">[桓04傳01]</a> 四年春，正月，公狩于郎。書，時，禮也。

<a name="02Huan04Zhuan02">[桓04傳02]</a> 夏，周宰渠伯糾來聘。父在，故名。

<a name="02Huan04Zhuan03">[桓04傳03]</a> 秋，秦師侵芮，敗焉，小之也。

<a name="02Huan04Zhuan04">[桓04傳04]</a> 冬，王師、秦師圍魏，執芮伯以歸。

