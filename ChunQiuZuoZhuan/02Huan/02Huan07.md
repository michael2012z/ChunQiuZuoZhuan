# 桓公七年

## 經 <a name="02Huan07Jing"></a>

<a name="02Huan07Jing01">[桓07經01]</a> 七年，春，二月己亥，焚咸丘。

<a name="02Huan07Jing02">[桓07經02]</a> 夏，穀伯綏來朝，鄧侯吾離來朝。

## 傳 <a name="02Huan07Zhuan"></a>

<a name="02Huan07Zhuan01">[桓07傳01]</a> 七年春，穀伯、鄧侯來朝。名，賤之也。

<a name="02Huan07Zhuan02">[桓07傳02]</a> 夏，盟、向求成于鄭，既而背之。

<a name="02Huan07Zhuan03">[桓07傳03]</a> 秋，鄭人、齊人、衛人伐盟、向。王遷盟、向之民于郟。

<a name="02Huan07Zhuan04">[桓07傳04]</a> 冬，曲沃伯誘晉小子侯，殺之。

